---
header-includes:
  - \usepackage[left]{lineno}
  - \linenumbers
  - \usepackage{enumitem}
  - \setlist{leftmargin=5.5mm}
title: |
   | Gamle Oslo Venstre - Bydelsprogram 2019-2023
   |
   | Andre utkast
   |
   |
   |
   |
   |
   |
   | ![Gamle Oslo logo](bgo-symb-pms3308.eps)
   |
   | ![Venstre logo](Venstre_Hovedlogo_digitalprint_cmyk_positiv.eps)
   | \newpage
mainfont: "OfficinaSans-Book.otf"
mainfontoptions:
- BoldFont=OfficinaSans-Bold.otf
geometry: margin=2cm
output: pdf_document
lang: nb-NO
toc: true
toc-depth: 2
---
# Innledning

Det viktigste for Venstre er å bidra til at hver enkelt gis mulighet til å skape sitt gode liv. Gamle Oslo har rundt 50 000 innbyggere, og er den bydelen som er forventet å vokse mest de neste ti årene. Gamle Oslo har en ung og mangfoldig befolkning med ulike utfordringer.

De neste fire årene vil Gamle Oslo Venstre gjøre bydelen til den beste bydelen for barn og unge å kunne vokse opp i, den bydelen med det største mangfoldet av kultur og byutvikling som fremmer gode og trygge bomiljøer, med vekt på møteplasser og grøntarealer. Gamle Oslo skal bli den mest gå-, sykkel- og kollektivvennlige bydelen.

\newpage
# Kapittel 1 - Utdanning og oppvekst

Skole er et kommunalt ansvar, men bydelen er ansvarlig for oppfølging av barn og unge i bydelen. Mye aktivitet skjer i tilknytning til skolene, slik som aktivitetsskole, helsesykepleier, Friluftssenteret i Gamle Oslo (FRIGO) og aktivitetsklubber.

## Osloskolen
Gamle Oslo Venstre vil ha en friere skole hvor hva du lærer er viktigere enn hvordan og der skolen sikrer like muligheter for alle barn. Det krever at man tilpasser undervisningen til hver enkelt elevs utgangspunkt, interesser og ferdigheter og ikke motsatt. Selv om Osloskolen i stor grad bidrar til å utjevne sosiale forskjeller, har vi fortsatt en vei å gå. En god skole koster penger, og det er Venstre villig til å prioritere.

**Gamle Oslo Venstre vil**

* at ressursene skal tilpasses behovene på den enkelte skole; det vil si at alle skoler skal være rustet til å gi et godt tilbud til sine elever, samtidig som at  enkelte skoler skal få nok ressurser til å møte elever som trenger tettere oppfølging.
* at alle skoleveier skal være trygge og at det tilrettelegges for sykling til skolen.
* vil legge til rette for at bydel, lokalt næringsliv og idrettslag inngår forpliktende samarbeid med skolene i nærområdet for å hindre fravær på barne- og ungdomstrinnet og frafall fra videregående opplæring.
* ha nulltoleranse mot mobbing i skolen
* sette krav om kompetanse innen karriereveiledning og flerkulturell kompetanse må også veie tungt for rådgivere i skolen
* styrke Friluftssenteret i Gamle Oslo (FRIGO), og øke dens samarbeid med bydelens skoler.
* sikre at skolene i bydelen skal være åpne for frivillige aktører og andre som ønsker å lage
aktivitetstilbud til barn og unge
* styrke norskundervisningen i Osloskolen, blant annet ved å øke kvaliteten på den særskilte
norskopplæringen, og ha krav til fremgang i målene som settes for slik opplæring.
* at elever som går i mottaksklasser skal ha en skoledag der de i størst mulig grad integreres
med den øvrige elevmassen, og i større grad deltar i fellesfag
* sørge for at elever med behov for det, får spesialundervisning av spesialpedagoger, og at
tiltak settes inn så tidlig som mulig også som en integrert del av klassemiljøet
* opprette flere plasser i Sommerskolen, og gjøre tilbudet kjent i bydelen
* ikke tillate narkorazziaer eller kameraovervåkning mens barna er på skolen

## Læreren
Gode lærere er det aller viktigste for elevenes læring. Venstres svar på utfordringene i Osloskolen er å sikre høy kompetanse og bedre vilkår for lærerne og skolelederne, styrke grunnskolen som allmenndannende del av skoleløpet.

**Gamle Oslo Venstre vil**

* rekruttere de beste lærerne til Gamle Oslo ved å tilby høyere lønn
* tilrettelegge for økt digital kompetanse blant lærere i bydelens skoler, blant annet for mer visuell opplæring for de minste.
* jobbe aktivt for å rekruttere flere menn og flere med minoritetsbakgrunn inn i bydelensskoler
* gi lærerne mer tid til hjem/skole-samarbeid, og til å bli bedre kjent med lokalmiljøet og bakgrunnen til sine elever og foreldre

## Grunnskolen
Å få en god start på skolegangen er avgjørende for å lykkes senere i utdanningsløpet. Vi vet at det er store forskjeller i modenhet innenfor et årstrinn, og at mange barn starter på skolen uten å kunne godt nok norsk til å følge ordinær undervisning. Osloskolen må ta tak i disse utfordringene som er svært relevante spesielt i bydelen vår.

**Gamle Oslo Venstre vil**

* gjøre det enklere å utsette eller fremskynde skolestart.
* legge til rette for at elever skal få hospitere i andre klassetrinn i fag der de ligger på et annet nivå enn eget klassetrinn
* at kartleggingsprøver først og fremst skal benyttes som pedagogiske verktøy for å gi hvert barn faglige utfordringer på riktig nivå og identifisere eventuelle behov for tilrettelagt opplæring
* utvide svømmeundervisningen slik at alle barn i bydelen lærer å svømme i løpet av barneskolen
* åpne for muligheten for å ha valgfag i flere fremmedspråk enn det som tilbys, blant annet de mest utbredte morsmålene i bydelen
* at også ungdomsskoleelever skal kunne ta ut politisk fravær
* sørge for at retten til plass på nærskolen er reell
* åpne for et ekstra skoleår mellom ungdomsskolen og videregående for å kvalifisere flere til vgs ved Jordal ungdomsskole
* lage tilbud med intensivkurs for elever som ønsker å styrke kunnskapene sine i enkeltfag før videregående opplæring
* sørge for raskere ferdigstillelse av barne- og ungdomsskole på Sørenga, med bredt opptak fra bydelen

## Aktivitetsskolen (AKS)
Aktivitetsskolen er et viktig tilbud for mange elever, og det bør derfor være tilgjengelig for flere. Spesielt viktig er det å øke deltakelsen i AKS blant de elevene som trenger mer oppfølging og trening i ferdigheter.

**Gamle Oslo Venstre vil**

* la alle elever få muligheten til å gå gratis på Aktivitetsskolen
* stille krav om at AKS-ledere har en relevant kompetanse
* at AKS samarbeider med frivillige organisasjoner, aktører innen kulturlivet og idrettslag for å gi barn en variert og innholdsrik hverdag

## Videregående opplæring
Vi har flere videregående skoler plassert i bydelen vår som er viktig for tilbudet for ungdom fra hele byen.

**Gamle Oslo Venstre vil**

* beholde fritt skolevalg slik at elever fortsatt kan velge skole basert på interesser og ikke låses basert på postnummeret til foreldrene sine.
* styrke bydelens arbeid mot frafall fra videregående opplæring (med oppsøkende arbeid).
* sørge for kommunal finansiering av skolehelsetjeneste på videregående nivå, slik at tilbudet sikres å være iht skolens behov og ikke budsjettmodeller gjennom bydelen som ikke gjenspeiler elev massens størrelse.
* styrke Osloskolens arbeid med frafall og samarbeide med bydelen om andre tjenester og oppfølging til elever som står i fare for å falle ut av skolen.
* opprette gjennomføringsteam i bydelen som skal bidra til at elever som står i fare for å falle ut av skolen skal få bedre hjelp til å gjennomføre ungdomsskole og videregående opplæring

**For yrkesfagene vil Gamle Oslo Venstre**

* stille krav om lærlingplasser ved kommunale anbud spesielt i vår bydel, ha flere Varde-prosjekter og øke inntaket av lærlinger i kommunens virksomheter

## Skolehelsetjenesten
For å skape et godt psykososialt læringsmiljø for elevene er det nødvendig med en god skolehelsetjeneste, som kan hjelpe elevene med helseplager og andre utfordringer som elevene møter i skolehverdagen. Skolehelsetjenesten er under bydelens ansvarsområder og det er viktig å sikre et godt tilbud for skolene.

**Gamle Oslo Venstre vil**

* gi skolehelsetjenesten mulighet til å dokumentere gyldig fravær
* gi tilgang til psykolog gjennom skolehelsetjenesten i tett samarbeid med bydelens psykolog tilbud.
* opprette en digital skolehelsetjeneste
* styrke utekontaktens arbeid blant utsatt ungdom, både på skolene i bydelen og på andre arenaer hvor ungdommen oppholder seg.
* ansette miljøarbeidere på flere av bydelens skoler for å motarbeide frafall, dårlig miljø og kriminalitet
* øke antall årsverk, rekruttere menn til skolehelsetjenesten, og åpne opp for at andre yrkesgrupper som bydelens psykologer, sosionomer og fysioterapeuter kan bli ansatt

## Barnehage
Gamle Oslo Venstre er opptatt av et mangfold i barnehagetilbudet, slik at du kan velge et tilbud både når det gjelder innhold og åpningstid, som passer for deg og din hverdag og der ditt barn trives. Tilstrekkelig med kompetente ansatte, gode uteområder og variasjon i aktivitetstilbudet til barna er viktig for sikre høy kvalitet på barnehagene våre uansett hvem som leverer tjenestene.

**Gamle Oslo Venstre vil**

* jobbe for oppheve forbudet mot private aktører i Oslobarnehagen
* jobbe for å etablere en kveldsåpen barnehage i bydelen, kombinert med makstid per døgn og uke
* jobbe for å ha en riktig dekning av barnehageplasser ut i fra de ulike behovene i delbydelene, gjerne i forbindelse med knutepunkter
* etablere sommerskole for skolestartere som ikke har gått i barnehage eller har dårlige
norskferdigheter
* tilby åpen barnehage til de barna som ikke går i vanlig barnehage
* tilby systematisk lederutvikling for styrer/daglig leder i barnehagene i bydelen
* sette i verk tiltak for å sikre et godt barnehage/hjem-samarbeid med fokus på tidlig innsats og jobbe for at flere velger å la barna sine gå i barnehage
* sikre kvalitet i alle barnehager, kommunale som private, ved at hver enkelt barnehage har nok kompetente ansatte gjennom pedagog-og bemanningsnorm, tilstedeværende leder, vikar ved behov og godt vedlikehold av bygningsmasse og utearealer
* legge til rette for et mangfoldig tilbud av type barnehager, slik at foreldre kan velge barnehageplass også ut fra barnehagens profil
* sette av minst 1 million i året til oppgradering av lekeapparater og uteområder i barnehagene i bydelen.
* innføre opplæring i grensesetting og seksualitet fra og med barnehagen

## Nærmiljø og oppvekst
En viktig del av oppveksten til alle barn er nærmiljøene rundt hjem og skole. Barn har behov for trygge omgivelser både når det gjelder trafikk, lekeplasser og sosiale vilkår. Gamle Oslo Venstre vil derfor videreføre områdeprogrammene i de bydelene det gjelder og samtidig styrke arbeidet med gode nærområder over hele byen.

**Gamle Oslo Venstre vil**

* starte prosjekter der tjenester som barnevern, psykolog og NAV flyttes inn i skolen og ha aktivitet på skolens område også utenom skoletid (etter modell fra "Community schools" i Storbritannia), og gjennomføre slike tiltak  f.eks. på Tøyen skole også på andre skoler som f.eks. Vahl skole.
* etablere flere lekeplasser for barn i bydelen
* oppgradere bydelens grøntområder og gjøre de mer tilgjengelig og attraktiv for barn og ungdom.
* arbeide for at alle barn i bydelen har trygge skoleveier, blant annet gjennom å stenge
eksisterende bilveier for trafikk, begrense grønne busser i sentrum eller redusere tillatt hastighet, dette gjelder f.eks. skolevei til gamlebyen skole fra Sørenga.
* undersøke mulighetene for å stenge Kolstadgata ved Tøyen skole for å utvide skolegården og utvide skolegården på Gamlebyen skole
* støtte sosiale og kulturelle entreprenører, frivillige organisasjoner og idrettslag som ønsker å skape lavterskel fritidstilbud og møteplasser for barn og unge
* jobbe for at bydelens barn og unge under 18 år får dekket kontingenter til fritidsklubb/idrettslag/korps/kor eller lignende  - slik at alle har et sted å være og et sted å mestre etter skoletid.
* gjøre det lettere å starte opp aktivitetstilbud til ungdom i bydelen og åpne for større innslag av aktivitet for og av ungdom.
* sikre god drift av ungdomsklubber i bydelen, ved at de har variert tilbud og er attraktive, tilgjengelige og gode møteplasser spesielt for ungdom mellom 15-18 år.
* ha lokalkjente politi i bydelen for å etablere kontakt med utsatte ungdomsgrupper og jobbe mer forebyggende
* styrke oppsøkende tjenester/utekontakt i bydelen
* bidra til at flere menn jobber med barne- og ungdomstiltak som gode rollemodeller
* ha en ordning for aktivitetsbuss for barn og unge, der idrett- og kulturlag kan busses til fritidsaktivitet
* jobbe for et langsiktig samarbeid mellom familier som trenger ekstra oppfølging, for å sikre at alle barn i bydelen gjennomfører skoleløpet og får en trygg oppvekst

## Barnevernet
Gamle Oslo Venstre ønsker et barnevern som har tid og ressurser til å sette barnet i sentrum. Et godt barnevern er et barnevern som har tillit i befolkningen, og som har tid og mulighet til å gjøre gode undersøkelser og tiltak når det er nødvendig.

**Gamle Oslo Venstre vil**

* øke tilskuddet til barnevernet
* ha mer fokus på forebyggende arbeid i barnevernet, med aktiv samarbeid med familiene som trenger deres hjelp
* styrke barns medvirkning i avgjørelser som angår dem og sikre at barnets beste blir ivaretatt
* gjøre barnevernet mer tilgjengelig slik at barn og foreldre i bydelen får bedre kjennskap til sine rettigheter og hva barnevernet kan hjelpe dem med.
* sikre nødvendig kompetanseheving i barnevernet og en enda bedre flerkulturell forståelse
* sikre tilstrekkelig ressurser til godt ettervern
* styrke fosterhjemstjenesten for å gi bedre støtte til fosterhjem og bedre rekrutteringen av
fosterhjem, spesielt med flerkulturell bakgrunn

## Studentbydelen
For studenter er det viktig å få et rimelig sted å bo og Gamle Oslo Venstre vil at studenter bosetter seg i og benytter bydelen. Studenter bidrar til å oppnå en variert befolkning og er innbyggere som bruker byens kollektivsystem, kulturtilbud, idrettsbaner og uteliv.

**Gamle Oslo Venstre vil**

* jobbe for at det bygges nok studentboliger i Oslo og at flere boliger blir plassert i Gamle Oslo bydel.
* tilby flere studierelevante praksisplasser i bydelens tjenesteområder.
* bidra til gode vilkår for studentkultur og studenttilbud
* bedre studentidrettens tilgang på anlegg i bydelen uten at det går ut over barne- og ungdomsidretten
* jobbe for at veksthus og andre utdanningsrelaterte institusjoner etablerer seg i bydelen der det er hensiktsmessig.

\newpage
# Kapittel 2 - miljø og samferdsel

Venstre vil føre en moderne miljø- og samferdselspolitikk som både bidrar til at flest mulig bruker kollektivtrafikk, gange eller sykkel som førstevalgene for de aller fleste reiser i Oslo, og som også reduserer utslippene fra andre sektorer.

Vår visjon er å skape en bydel der det er lett for deg å ta miljøvennlige valg og der vi tar vare på det biologiske mangfoldet og kraftig reduserer klimagassutslippene.

## Samferdsel
Sykkel, gange, nærings- og kollektivtransport skal prioriteres foran personbiler når det bygges ut ny transportkapasitet og ved endring av det eksisterende veinettet.

**Gamle Oslo Venstre vil**

* opprette flere bysykkelstasjoner og parkeringer i bydelens områder, deriblant ved Kampen-trappa,  Valle-Hovin og Harald Hårdrådes plass
* at bysykkelstasjoner skal være på plass i nye boområder allerede når de første beboerne flytter inn
* arbeide for sammenhengende bussruter som knytter bydelen bedre sammen, eksempelvis på Hovinbyen
* jobbe for hyppigere kollektivavganger, også nattestid

## Kollektivtransport

Venstre vil være en garantist for at kollektivtrafikken i Oslo skal være rimelig, ha hyppige avganger og nå ut til flest mulig. Det handler om at du skal komme deg dit du skal på en god og miljøvennlig måte.

**Gamle Oslo Venstre vil**

* at prisen på månedskortet reduseres til under 600 kroner
* gi gratis kollektivtransport til alle under 18 år
* sørge for at Ruter-appen automatisk omgjør enkeltbilletter til den beste tilgjengelige billetten etter hvor mange reiser brukeren har hatt
* bedre fremkommelighet for trikk og buss, der det er nødvendig, å begrense
gateparkering og gjennomkjøring, samt opprette kollektivgater
* etablere bussterminaler på Bryn og Helsfyr, der de grønne bussene skal snu i stedet for å kjøre gjennom sentrum
* sørge for en utvidelse av buss- og T-banetilbudet på nattestid i bydelen.
* sikre universell  utforming av kollektivtilbudet, både av transportmidlene og holdeplassene slik at alle, uansett funksjonsevne, skal kunne reise miljøvennlig
* 20-bussen skal gå hele veien til Kværnerbyen/svartdalsparken, via Dahlhaugs- og enebakkveien slik at svartdalsparken og området blir lettere tilgjengelig for bydelen.
* opprettholde og forlenge eksisterende trikkelinjer, deriblant beholde trikken i Schweigaardsgate og opprette ny linje gjennom Galgeberg til Helsfyr
* at 81-bussen også skal kjøre innom Sørenga og at Sørenga kan bli teststed for selvkjørende busser

## Fremtidens T-banenett

T-banen er grunnstammen i kollektivtrafikken i Oslo. T-banenettet må utvides for å nå nye områder, og kapasiteten gjennom sentrum må økes for å kunne ha flere avganger.

**Gamle Oslo Venstre vil**

* øke kapasiteten og frekvensen på T-banenettet gjennom blant annet bygging av ny sentrumstunnel
* utrede alternativer til Ruters anbefalte trasévalg, blant annet et alternativ som treffer Øvre Grünerløkka, St. Hanshaugen og Bislett og et alternativ som treffer Øvre Grünerløkka, Ullevål Sykehus og Bislett. Traséen skal legges slik at Bislett stadion ikke står i fare for å måtte rives i byggeperioden.

## En tilgjengelig by

Vårt mål er at all trafikkvekst i Oslo skal tas med kollektiv, sykkel og gange. Det sikrer effektiv transport i byen, og gir et bedre miljø og et viktig bidrag til å sikre et bedre klima for framtiden. Da må vi prioritere fotgjengere, sykkel, kollektivtransport og nyttetransport foran privatbilisme, spesielt i indre by.

**Gamle Oslo Venstre vil**

* prioritere gående og syklende ved utforming av bygater
* ha flere gågater, blant annet en sammenhengende gågate fra Kvadraturen til Grünerløkka, og en gågate fra Torggata til Grønland torg, etter modell fra Torggata
* prioritere "shared space" i bygater, rundt skoler og i andre områder viktige for et godt nærmiljø, hvor fotgjengere prioriteres, biler har lav fart, og det er tydelig merket for syklister.
* etablere flere handikapparkeringsplasser i bydelen og utstede midlertidige HC-kort til personer med midlertidige bevegelsesutfordringer
* sikre tilgjengelighet til næringsområder og parkering for nødvendig varelevering og håndverkere, samt bevegelseshemmede
* redusere den totale biltrafikken
* prioritere brøyting og strøing av fortau, gangveier og gågater
* oppgradere og utbedre Brugata og Grønlandsleiret etter modell fra Torggata

## Sykkelbyen Oslo

Oslo blir en stadig bedre sykkelby, men tempoet i utbygging av nye og bedre sykkelveier må økes, og kvaliteten på sykkelveiene må forbedres. Venstre vil prioritere å bygge et tett, sammenhengende sykkelveinett med høy standard i hele byen, slik at sykkel blir et trygt og naturlig valg for flere.

**Gamle Oslo Venstre vil**

* ta hensyn til syklister i alle samferdsels- og byutviklingsprosjekter
* bygge flere P-hus for sykkel, og etablere vedlikeholdstasjoner for sykkel i bydelen
* sørge for god brøyting og strøing av sykkelveinettet
* skilte flere gater og veier med prioritering for syklister, blant annet mot enveiskjøring
* forbedre og utvide bysykkelordningen, med nedsatt aldersgrense til 16 år, kasse- og elsykkeltilbud,
utvidet åpningstid og helårsdrift
* sørge for at fremkommelighet for syklister og gående ved anleggsarbeid blir bedre, med adskilte trasser i pressområder

## En miljøvennlig bilpolitikk

Gamle Oslo har mye gjennomgangstrakk, dette gir både trafikale utfordring, støyforurensing og redusert luftkvalitet. Gamle Oslo Venstre vil derfor redusere den totale biltrafikken. Der gateparkering fjernes skal det være for å tilrettelegge for gående, syklister eller kollektivtrafikk, eller for å få økt byliv.

**Gamle Oslo Venstre vil**

* innføre en moderat betaling på ladeplasser for å få økt sirkulasjon og økt tilgjengelighet
* øke støtten til etablering av ladeplasser i borettslag/sameier
* tilrettelegge tomter for etablering av hurtiglading
* gå mot store nye motorveiutbygginger inn mot Oslo dersom de øker biltrafikken, og kreve høye rushtidsavgifter og prioritering av kollektiv på eventuelle utbygginger
* videreføre ordningen med beboerparkering og inkludere elbiler i ordningen til en redusert pris
* tilrettelegge for at flere av Oslos bilister benytter bildelingsordning heller enn å eie egen bil
* rense utslipp fra biltunnelene i bydelen

## Nullutslippsbydelen
Global oppvarming er den største utfordringen verden står overfor. Selv om løsningene er globale, ønsker Venstre at Gamle Oslo skal gå foran som et godt eksempel på hvordan det er mulig å redusere klimagassutslipp samtidig som byen blir bedre å bo i.

**Gamle Oslo Venstre vil**

* at Gamle Oslo skal være en nullutslippsbydel innen 2030
* at all oppvarming av kommunale bygg i Gamle Oslo skal skje med fornybar energi innen 2025
* bygge ut fjernvarmenettet og bidra til andre miljøvennlige oppvarmingsløsninger der fjernvarme ikke er tilgjengelig i bydelen
* at nye større utbyggingsområder skal planlegges som nullutslippsområder
* at kommunens eiendommer skal bygges som passiv- og plusshus og hele livsløpet til bygningsmassen skal være energieffektiv
* fjerne miljøgifter på gamle industritomter i bydelen

## Fjorden og elvene
Venstre vil ha en ren Oslofjord og rene elver, fritt for plast og annen forurensing. Vi vil sørge for en  bærekraftig forvaltning av fisk og krepsdyr med sikte på å gjenoppbygge sviktende bestander, tilrettelegge for bading og skånsom bruk.

**Gamle Oslo Venstre vil**

* gjenåpne bekker og elver
* sikre en ren Oslofjord, fri for plast, mikroplast og annen forurensning og fortsette opprydningen og rensingen av havnebassenget
* gjøre Oslofjorden til et marint verneområde
* bevare allmennhetens tilgang til øyene i Oslofjorden, og sikre økt tilgang til strandsonene
* ta i bruk alternativer til mikroplast på kunstgressbaner med sikte på å fase ut all bruk av gummigranulat
* kartlegge alle utløp i bydelens elver og arbeide for å stenge skadelige utløp for godt
* sikre at det er til enhver tid er rikt plante- og dyreliv i bydelens elver og utelukke alle forurensningskilder
* gjøre fjorden og sjøen tilgjengelig for flere, ved å legge til rette for deleløsninger, klubb- og foreningsliv

## Enkelt å leve miljøvennlig
Miljøkampen må være en felles innsats fra alle som bor i Oslo. Kommunen må sørge for at det er enkelt og attraktivt å ta grønne valg i hverdagen.. En viktig del av løsningen på klimaproblemene ligger i å ta i bruk ny teknologi og gjøre det enklere for deg å velge miljøvennlig.

**Gamle Oslo Venstre vil**

* at gjenvinningsstasjonene skal ha lengre åpningstider i bydelen
* etablere flere gjenbruksstasjoner, øke kapasiteten for mobile gjenbruksstasjoner og hyppigheten for når de er tilgjengelige.
* bevare eksisterende parsell-/kolonihager og skolehager
* stille krav om kildesortering fra næringseiendom
* ha mulighet for kildesortering i alle søppelkasser i bydelen
* kreve avfallssug i nye større utbyggingsprosjekter i Gamle Oslo
* forby vedfyring i peis og ikke rentbrennende ovner på dager med luftforurensing over grenseverdier
* innføre en støtteordning for etablering av grønne tak og grønne vegger på eksisterende bygg
* støtte borettslag til å implementere gode miljøtiltak som solcellepanel på tak og å dra nytte av overvann på tak
* at det skal være alternativer til GjenbruksID ved gjenbruksstasjonene

\newpage
# Kapittel 3 - Kultur og næring
Det er et høyt aktivitetsnivå på kulturfeltet i bydelen. Venstre vil at alle skal ha mulighet til å oppleve kunst og kultur, uavhengig av alder, inntekt og funksjonshemninger.

**Gamle Oslo Venstre vil**

* gi barn og unge flere lavterskel kulturtilbud
* ha større samarbeid mellom kulturaktører og skoler
* jobbe for at bydelen skal være attraktiv for kulturvirksomhet og kunstnere
* opprettholde og styrke bydelens ungdomsklubber og alkoholfrie arrangementer på helg og kveldstid
* utvide åpningstiden på Tøyen Biblio så flere barn har tilgang til dette tilbudet
* støtte videreutvikling av Øyafestivalen og Miniøya i Tøyenparken, samt sikre at festivalen forblir i bydelen
* jobbe for å opprette en kino i bydelen
* tilrettelegge for flere kunstuttrykk i det offentlige rom, blant annet i samarbeid med skolene og andre offentlige institusjoner
* sikre at bygget til Munchmuseet brukes til å utvikle et kulturmangfold tilgjengelig for alle i bydelen
* jobbe for at Deichman i Bjørvika skal ha et tilbud godt tilpasset alle bydelens innbyggere, særlig de mellom 15 og 18 og de over 60, samtidig som det er et byomfattende tilbud
* jobbe for at biblioteket på Tøyen fortsatt skal eksistere etter åpningen av Deichman i Bjørvika

## Uteliv
Venstre mener at skjenkebevilling skal være lett å få, og lett å miste ved misbruk eller mislighold. Venstre ønsker seriøse og langsiktige aktører i utelivsbransjen i bydelen. Omsetning av alkohol skal foregå i ordnede former.

**Gamle Oslo Venstre vil**

* legge til rette for etablering av kafeer, utesteder og restauranter i nærområdene, inkludert alkoholfrie tilbud
* at hele bydelen skal regnes som et skjenkeområde med skjenking inne til kl 03.00
* bydelen selv skal ha retten til å bestemme over skjenkebevilgningen i hele bydelen
* at støyklager og andre klager i forbindelse med skjenkesteder raskt skal kunne føre til innskrenking av skjenketiden eller inndragelse av løyvet, avhengig av klagens alvorlighetsgrad og problemets omfang

## Frivillighet
Frivilligheten samler folk i bydelens kultur- og samfunnsliv. Den bidrar til kunnskapsformidling og aktivitet. Venstre vil legge til rette for mer frivillighet.

**Gamle Oslo Venstre vil**

* gjøre det enklere å drive frivillige organisasjoner
* styrke koordineringen av frivillighetsarbeidet i bydelen
* tilby flere av bydelens lokaler til bruk av frivilligheten
* satse spesielt på frivillige organisasjoner for ungdom
* styrke frivillighet som møteplass for folk som står utenfor arbeidslivet
* åpne bydelens skolebygg for alternativ bruk etter ordinær skoletid, slik som møtelokaler for lag og foreninger, privat undervisning, idrett eller kulturaktiviteter, etter modell fra meråpne bibliotek
* støtte frivillige organisasjoner som skaper møter mellom minoritets- og majoritetsbefolkningen

## Idrett for alle

Idrett skaper trivsel, sosiale nettverk og god folkehelse. Gamle Oslo Venstre vil legge til rette for at flere av bydelens barn og unge inkluderes i idrettsliv og aktiviteter. Gamle oslo og indre by har for få idrettsanlegg. Jobb nummer en er å bygge flere idrettsanlegg for breddeidrett i indre by.

**Gamle Oslo Venstre vil**

* sørge for gode avtaler mellom skole og idrett slik at kommunale idrettsanlegg lagt til skoler kan benyttes til idrettsaktiviteter etter skoletid
* videreføre tilbud om gratis trening for barn og unge i kommunale anlegg
* gjøre det enkelt for idrettslag å søke om støtte for å inkludere barn og unge fra familier med lav inntekt
* sørge for en stadig bedre og mer profesjonell utvikling og drift av idrettsanlegg, også de anleggene som ikke er direkte koblet til en idrettskrets
* bygge Tøyenbadet stort og robust nok til å kunne være tilgjengelig for innbyggerne, dekke bydelens behov men også huset ulike stevner også internasjonalt.
* tilrettelegge for foreninger med fokus på sjøliv, for eksempel kajakklubb, roklubb og seiling
* bygge ny skøytehall på Valle Hovin

\newpage
# Kapittel 4 - Bydelsutvikling

Bydel Gamle Oslo har de siste årene åpnet seg mot fjorden og tusenvis av nyinnflyttede kaller nå Bjørvika sitt nye hjem. I tillegg er Tøyenløftet i full gang og steder som Ensjø, Bryn og Helsfyr gjøres klart for flere nye mennesker. Hurtig byutvikling krever også god plan- og tilrettelegging. For Venstre er det viktig at bydelens utvikling skjer på en inkluderende og framtidsrettet måte, samtidig som vi tar vare på bydelens egenart og historie.

**Gamle Oslo Venstre vil**

* fortsette oppgraderingen av gater, parker og torg
* sikre planlagt løft av klosterenga park slik at parken blir østkantens “frognerpark”
* at fortettingen skjer på en måte som ivaretar bydelens historie og grønne friarealer
* vektlegge universell utforming ved oppgradering av gater, parker og plasser, samt sikre fremkommelighet også om vinteren
* ta godt vare på framkommelighet, hindre støyplager og bidra til folks trivsel mens utbygging pågår
* jobbe for at større anleggsarbeid ses i sammenheng og bidra til redusere støy og plager for naboer så mye som mulig. hensynet til fotgjengere og syklister må ivaretas gjennom byggeperioder
* redusere gjennomfartstrafikken i bydelen generelt, for eksempel ved å legge endestasjonen for enkelte av regionbussene (grønnebusser) til andre deler av byen som Helsfyr
* stille strenge krav til utbygging og utvikling av fasader og uteområder
* sørge for bærekraftig utnyttingsgrad på Ensjø og andre områder som bygges ut for sikre gode bomiljø
* kreve tidlig planlegging av nye skoler og barnehager ved større utbygginger for å sikre forutsigbarhet og nærhet for barn og foreldre
* sikre gode kollektivtilbud, gang- og sykkelveier allerede fra tidlig etablering i nye boområder
* bevare den historiske murhusbebyggelsen i bydelen
* verne om "parkagrensa". Parker og grøntområder er under stort press for utbygging. Samtidig øker bruken i takt med befolkningsveksten. Parkene må aktiviseres og utvikles for å møte det økte behovet. Parkene må vernes mot utbygging og lysforholdene i parkene må ivaretas.
* at parker skal bygges tidlig i utbyggingsfaser og ikke vente til slutt i byggeperiodene

## Delbydelsutvikling

Gamle Oslo Venstre vil sikre utvikling av de ulike områdene i bydelen ved å sikre bærekraftige premisser, skape gode lokalmiljøer samtidig som vi ivaretar særpreget til bydelens historiske områder. Det er også viktig at befolkningen i områdene blir hørt i forhold til sine behov i deres områder, selv om dette skiller seg ut fra resten av bydelen.

### I Nedre Tøyen og Kampen delbydeler vil Gamle Oslo Venstre
* følge opp Nasjonalteaterets ombygging av Munch-museet så det blir en inkluderende kulturmøteplass for hele byen på Tøyen
* videreutvikle Tøyen som nærmiljø utover tiltakene som ligger i Tøyenløftet
* legge grøntlokk over Finnmarksgata
* sikre grøntområder i utbyggingen rundt nye Jordal
* sikre at Thorbjørn Egners plass blir et fullverdig torg
* sørge for at planleggingen av 60-bussens trasé over Kampen ivaretar innspill fra beboere i forbindelse med at Thorbjørn Egners plass blir bilfri
* at det snarest må settes istand en permanent løsning for flerbrukshall på Tøyen. Den midlertidige hallen må ikke bli permanent.

### I Kværnerbyen delbydel vil Gamle Oslo Venstre
* jobbe for å flytte lokomotivverkstedet og togvasken i Kværnerdalen ut av byen
* sikre at historien til Gamlebyen fremheves for både besøkende og beboere
* at Middelalderparken blir sammenhengende med Ruinparken
* at det etableres sammengenhengende park fra Dyvekes bru til Middelalderparken
* gjenskape Oslo torg til slik det framsto i middelalderen og fram til 1800-tallet, samt redusere trafikken i området.
* sørge for at Botsfengselet blir utviklet til en møteplass for alle, med boliger, kulturtilbud og ulike næringer med inspirasjon fra Tøyen torg.
* at Klosterenga park oppgraderes parallelt med endringen av botsfengselet

### I Bispevika delbydel (Bjørvika og Sørenga) vil Gamle Oslo Venstre
* etablere en bussrute som gir besøkende og beboere tilgang til offentlig transport, på Sørenga i første omgang.
* etablere et grøntlokk med sykkeltrasé over jernbanelinjene ved Oslo S for å skape en sammenhengende park mot Middelalderparken og en bedre kobling mot Grønland
* tilrettelegge for foreninger med fokus på sjøliv, for eksempel kajakklubb, roklubb, seiling og vindsurfing
* få på plass en grunnskole på Sørenga
* at fritidsanlegg som har blitt neglisjert raskest mulig blir istandsatt og vedlikeholdt
* at 81-bussen også skal kjøre innom Sørenga og at Sørenga kan bli teststed for selvkjørende busser
* at renhold, søppeltømming og toalettfasiliteter reflekterer behovet som skapes av det store antallet badegjester
* sørge for en permanent broovergang fra Sukkerbiten eller Munchmuseet til Sørenga
* at området rundt Sukkerbiten skal være en åpen, grønn og tilgjengelig plass, og at dersom det skal bygges et fotografihus eller annet må det oppfylle disse foregående kravene og i tillegg ha aktive fasader, ikke ha vegg mot veien og Hovedøya og antall kvadratmetre må ikke overstige gjeldende reguleringer
* at det etableres offentlige toalettfasiliteter ved den nye badeplassen mellom Operaen og Sukkerbiten
* at det vurderes etablering av et oppvarmet badeanlegg i området, slik de har i Helsinki

### På Grønland og Enerhaugen delbydeler vil Gamle Oslo Venstre
* åpne Grønlandsområdet mer mot sjøen og binde den sammen med Bjørvika ved å transformere Galleri Oslo og gjøre den til en mindre dominerende barriere ved å sikre gjennomgang fra Grønland til Schweigaardsgate
* oppgradere Grønland som gågate fra Grønlands torg til Brugata
* etablere et grøntlokk med sykkeltrasé over jernbanelinjene ved Oslo S for å skape en sammenhengende park mot Middelalderparken og en bedre kobling mot Bjørvika
* fjerne Nylandsbrua for å åpne opp området, og forbedre forholdene ved Olafiagangen og Vaterland ved å tilrettelegge for nytt og innovativt næringsliv, f.eks. opprette en tradisjonell mathall eller etablere konsertscene, og gi mer plass til ungdomsklubben.
* jobbe for økt politinærvær og nærvær av Oslovaktene i området for å redusere den ulovlige virksomheten i gatene
* jobbe for å bedre fremkommeligheten mellom Grønland og Bjørvika og binde sammen delbydelene i større grad

### På Etterstad, Ensjø og Vålerenga delbydeler vil Gamle Oslo Venstre
* redusere hastigheten på Grenseveien og sikre bedre fortau og sykkelveier
* gjøre Gladengveien, Ensjøveien og Strømsveien tryggere for myke trafikanter ved å ytterligere redusere hastighet og gjennomkjøring
* bygge et nytt kryss i skjæringen Gladengveien og Ensjøveien
* gjøre det forbudt for biler å krysse bommen på Galgeberg som skaper mye trafikkgjennomgang gjennom Vålerenga.
* sørge for at det blir regulert tilstrekkelig med barnehager, skoler og grøntarealer i nye boligområder som i Hovinbyen.
* bedre trafikkforbindelsen mellom Bryn og Carl Berners plass med trikk i Østensjøveien/Grenseveien
* tilrettelegge for flere elbilparkeringsplasser på Valle, Lilleberg og Malerhaugen
* jobbe for at gjenstående tomter på Ensjø blir utviklet, ved å ivareta og sikre et godt lokalmiljø
* knytte Hovinbyen sammen med Østmarka ved hjelp av et grøntdrag
* flytte Tøyen togstasjon til Ensjø
* sikre at det strøs og måkes på trapper på ulike bydeler for å sikre fremkommelighet på vinteren.
* gjøre Svartdalsparken mer tilgjengelig for bydelen, oppgradere anlegg og vedlikeholde stier og trapper i byens eldste urskog.

## Parker og uteområder

Venstre vil etablere flere parker og ta vare på de grøntområdene som finnes. Vi vil sikre godt vedlikehold og gjøre byens parker mer attraktive gjennom bedre vedlikehold og etablering av flere fasiliteter som lekeapparater, treningsapparater, parkmøbler og toaletter.

**Gamle Oslo Venstre vil**

* bevare store trær og plante nye trær i bydelen
* gjennomgå midlertidige bygg i friområder og lage en plan for når og hvordan de skal fjernes
* holde det rent, ryddig og søppelfritt i hele bydelen
* plante bie- og humlevennlige planter i grøntområder
* redusere bruken av veisalt, særlig i områder det skader trær og planter, og etablere flere fortau med varme i bakken i de mest brukte gatene i bydelen
* senke grensenivået for tiltak mot tungmetaller i jord for nye lekeplasser, barnehager og boligområder
* legge til rette for urbant landbruk, inkludert legge til rette for urban birøkting

## Kommunale boliger

Gamle Oslo har mange innbyggere som bor i kommunale boliger. Dette har innvirkning på hele bydelen. Det er viktig å sørge for gode bomiljø i de kommunale boligene og at boligene har god standard. Barnefamilier skal kunne kjenne seg trygge hjemme og i nærområdet sitt.

**Gamle Oslo Venstre vil**

* innføre bomiljøarbeidere for å bedre bomiljøet i og rundt kommunale boliger
* forbedre sammensetningen av boliger
* øke antall større boenheter i den kommunale boligmassen
* spre de kommunale boligene i bydelen
* jobbe for at bystyret reduserer antall kommunale boliger i bydelen
* unngå samlokalisering av barnefamilier og beboere med rus- og psykiatriutfordringer
* Sørge for botrenings- og sikkerhetskurs samt sørge for at beboerne er godt informert om rettigheter og plikter.

## Medvirkning

Oslos innbyggere burde i større grad kunne være med å planlegge sin egen fremtid ved å delta i beslutningsprosesser tidlig. Forvaltningen bør gå aktivt ut for å skape engasjement rundt planer som har direkte betydning for folks hverdag, inkludert plan- og byggesaksprosesser. Gjennomføringen blir bedre og raskere når beslutninger er forankret hos innbyggerne.

**Gamle Oslo Venstre vil**

* gi bydelene mer myndighet over lokale plansaker, veier, trafikk og parkering
* at alle store utviklingsprosjekter skal ha en forskningsbasert utredning og evaluering
* fortsatt la bydelene ha ansvaret for drift av barnehagene, og gi bydeler som ønsker det forvaltningsansvar for barnehagebygg
* at bydelene skal rådføres før kommunen selger eller kjøper eiendom i bydelen

\newpage
# Kapittel 5 - Helse og sosial

## Helsestasjon
I våre første leveår er vi ekstra sårbare. Derfor er det ekstra viktig å sørge for at vi har god oppfølging av barnefamiliene. Helsestasjonen kan være det stedet der vanskeligheter først oppdages, og dermed avhjelpes. Venstre mener det er viktig med kort avstand mellom de forskjellige tjenestene vi tilbyr slik at det er lett å sørge for tilpasset oppfølging til hvert enkelt barn og familie.

**Gamle Oslo Venstre vil**


* sørge for at alle barn får oppfølging fra helsestasjon i første leveårene
* samlokalisere kommunale tjenester for barn på ett sted, slik som åpen barnehage, fysioterapi, lege, psykolog, barnevern og barselgruppe
* sikre språksjekk ved 4-års alder av barn på helsestasjoner
* styrke frivillige organisasjoners arbeid med familier der barna ikke går i barnehage
* at alle gravide skal kunne tilbys regelmessig oppfølging hos jordmor, og ekstra rådgivning/oppfølging ved behov
* at helsestasjonene skal kunne tilby veiledning med jordmor og/eller helsesøster hjemme i barseltiden
* at helsestasjonene sikrer god ettervern og oppfølging av kvinner rett etter fødsel, med kvinnehelse i fokus

## Folkehelse
De lokale helsetjenestene skal være gode og tilgjengelige for alle. Samtidig skal det legges til rette for at den enkelte skal kunne ta gode valg for å bedre egen helse.

**Gamle Oslo Venstre vil**

* at frisklivssentralen skal ha go kapasitet og fungere som en lavterskel informasjons- og rådgivningstjeneste for alle som har behov for det
* styrke Gamle Oslos helsestasjon for ungdom og gjøre seg synlig i skolene bydelen
* styrke bydelsoverlegenes rolle som medisinskfaglig leder for helse- og omsorgstjenestene på bydelsnivå
* bedre organisering og drift av hjemmetjenesten i bydelen
* sikre at alle borgere har tilgang til fastlege
* Sikre tilgang til lavterskeltilbud av primære helsetjenester i bydelen for papirløse og rusavhengige uten fast bopel.

## Psykisk helse
Mennesker med psykiske plager har ulik behov for hjelp, og hjelpetilbudet må derfor være bredt, allsidig og samtidig gjøre det mulig å fungere i eget nærmiljø.

**Gamle Oslo Venstre vil**

* legge til rette for et lavterskeltilbud i bydelen der et er mulig å få psykisk helsehjelp uten krav om henvisning fra fastlegen
* videreutvikle tilbudet Arena for ungdom og gjøre drive mer oppsøkende hjelp rettet mot ungdom, skolene er bekymret for
* kreve at helseforetakene utarbeider en jevnlig oppdatert liste over ventelistene hos de ulike psykologer/psykiatere i Oslo, og gjøre bydelens beboere kjent med hvor de selv kan undersøke ventelister og søke behandling
* tilby lavterskel samtaletilbud med psykiatrisk sykepleier i bydelen, organisert i tilknytning til frisklivssentralen og/eller helsestasjon
* gi pasienter med kombinerte rus- og psykiske problemer integrert behandling for begge lidelser
* sikre tilstrekkelig bemanning av psykiatriske sykepleiere i eldreomsorgen
* støtte Fontenehuset og andre frivillige organisasjoners arbeid for at mennesker med psykiske lidelser får arbeids- og samfunnsmessig tilhørighet

## Rusomsorg
Rusavhengige skal få tilbud om hjelp som er lett tilgjengelig og som tar i bruk et bredt spekter av virkemidler. Bydelen må arbeide lokalt med å forebygge at nye grupper av særlig barn og ungdom får rusproblemer. Pårørende til personer med rusproblemer skal ha et tilbud om hjelp.

**Gamle Oslo Venstre vil**

* sikre en verdig rusbehandling ved å etablere hvilerom i tilknytning til metadonutdeling på apotek i bydelen
* sikre tilstrekkelig antall tilrettelagte boliger med nødvendig tilsyn
* brukerens egne meninger må være en sentral del av oppfølgingen de får i bydelen
* støtte og ta vare på pårørende gjennom infomasjonsmøter og samtaler med psykolog

## En god alderdom
Det er få eldre i Gamle Oslo sammenlignet med andre bydeler. Likevel er det forholdsvis mange unge eldre som har et hjelpebehov. Det er derfor viktig å legge til rette for gode hjemmetjenester slik at flest mulig kan bo hjemme så lenge som mulig, i tillegg til tilstrekkelig antall sykehjemsplasser for de som ikke kan bo hjemme. Alle skal få den hjelpen de trenger for å leve et verdig liv. Mange eldre har god helse og kan leve et godt og aktivt liv i høy alder. Det er viktig at kommunen tar vare på den ressursen de eldre representerer. Eldre skal møtes med respekt og gis mulighet til å bruke sine evner i ulike roller i samfunnet.

**Gamle Oslo Venstre vil**

* utvide tilgangen til spesialtilpassede boliger tilsvarende Omsorg+, som gjør det lettere å bo i egen bolig lenger
* fremme bruk av velferdsteknologi i hjemmetjenesten
* utvikle samarbeidet med organisasjoner som legger til rette for en aktiv og meningsfull alderdom
* styrke hjemmetjenesten og vektlegge hverdagsrehabilitering og trening
* samarbeide med nabobydeler om spesialiserte helsetjenester for å sikre kompetanse og kvalitet i heldøgnstilbud

\newpage
# Kapittel 6 - Trygghet, arbeid og mangfold

## Trygghet
Alle skal være trygge i byen vår, spesielt der vi bor og ferdes til daglig. Gamle Oslo er i hovedsak en trygg bydel, men enkelte områder kan oppleves utrygge og har et utfordrende kriminelt bilde. Gamle Oslo Venstre er opptatt av å få alle kommunens etater og bydelens krefter til å spille på lag i kampen mot utrygghet.

**Gamle Oslo Venstre vil**

* at Oslo kommune og politiet fortsetter samarbeidet om SaLTo for å bekjempe og forebygge rus og kriminalitet.
* sikre at det er god belysning rundt parker, plasser og gater der folk ferdes å nattestid.
* ha mer synlig natteravn
* ha mer synlig politi som regelmessig patruljerer i gatene, særlig sentrumsnære strøk i bydelen
* etablere sosiale og kulturelle møteplasser der en kan samles i trygge omgivelser

## Vold i nære relasjoner
Vold i nære relasjoner forekommer i alle samfunnslag og blant alle aldersgrupper, og på tross av økt kunnskap om og økt fokus på vold i nære relasjoner. Å avdekke slik vold i nære relasjoner, er utfordrende og man må sikre god kompetanse på området for å motarbeide og gripe tak der vold avdekkes

**Gamle Oslo Venstre vil**

* styrke det forebyggende arbeidet i bydelen mot vold i nære relasjoner og sørge for at tiltakene er samordnet med andre lokale tjenestetilbud
* øke kompetanse, styrke fagkunnskapen, skape trygghet og felles forståelse blant ansatte i alle tjenester i bydelen om vold i nære relasjoner
* at samarbeidsavtalen mellom Oslo krisesenter og barneverntjenesten i bydelen følges opp og sikrer at barn som lever i en voldssituasjon får nødvendig hjelp
* at bydelen skal utpeke en koordinator for, og prioritere arbeidet mot, vold i nære relasjoner
* at det skal arrangeres kurs for ansatte i skole, barnehage, helsestasjon og tannhelsetjeneste om forholdet mellom taushetsplikt og avvergeplikt, og om hvordan vold kan avdekkes og følges opp

## Fattigdom
Gamle Oslo er en bydel med store forskjeller og en sammensatt befolkning av fattige og rike borgere. Gamle Oslo Venstre ønsker å forbedre tilbudet til fattige i bydelen ved å forenkle dagens byråkratiske system for ulike støtteordninger, og gjøre det enklere for folk som sliter med å få god, individuell behandling og oppfølging. Frivillige organisasjoner og engasjerte innbyggere spiller en avgjørende rolle, og må sikres gode rammevilkår.

**Gamle Oslo Venstre vil**

* utvide tilbudet om arbeidstrening/voksenopplæring ved å styrke innsatsen i Oslo Voksenopplæring, Quo Vadis og arbeidstreningsbedriftene
* kartlegge barnas behov ved utmåling av sosialhjelp, og gjennomgå satsene
* styrke den økonomiske rådgivningstjenesten til NAV for å gi familier opplæring i hvordan gjøre bedre økonomisk valg
* ha en lokal handlingsplan for å løfte barn i bydelen ut av fattigdom
* samordne innsatsen til skole, barnevern, rusomsorg og NAV ved oppfølging av barn og familie i krevende livssituasjoner og vurdere sakene helhetlig.

## Arbeid og velferd
NAV er vårt viktigste instans for å få flere i arbeid og forhindre utenforskap og fattigdom. Gjennom avbyråkratisering til fordel for tett og helhetlig oppfølging og et mer utstrakt samarbeid med frivillige organisasjoner og næringsliv, kan bydelen lykkes langt bedre med å takle levekårsutfordringene i byen.

**Gamle Oslo Venstre vil**

* opprette egne team som jobber tett opp mot barnefamilier med dårlig råd for å gi tilpasset, rask og helhetlig bistand i bydelen
* ha tett samarbeid mellom NAV-kontorene så de kan jobbe på tvers med den enkelte bruker ( f.eks ved avklaring av botilbud og tilgjengelighet i andre bydeler enn de er bosatt)
* ha som mål at de som henvender seg til NAV i Gamle Oslo for hjelp, skal være i dialog med en veileder innen 48 timer
* ha tett samarbeidet mellom næringslivet i bydelen, NAV og bydelskontoret for å få flere ut på arbeidspraksis, slik at færre står utenfor arbeidslivet, og på den måten sikre at flest mulig personer i bydelen er i aktivitet.
* ha gode ordninger for nye gründervirksomheter i gamle Oslo, slik at de kan sysselsette flere lokalt i bydelen.
* trekke inn også frivillige organisasjoner slik at de uten aktivitet kan bidra med ulike praksis i disse organisasjonene som godkjent aktivitet.
* jobbe for et storbytillegg på sosialstønaden i hele Oslo, og ha Gamle Oslo som første bydel til å prøve ut dette.
* styrke ordningen med brukerstyrt personlig assistent (BPA)

## Mangfold og muligheter
Gamle Oslo er en bydel med mye mangfold og mye av integreringen skjer på bydelsnivå. Venstre vil føre en mer offensiv integreringspolitikk der vi både stiller krav og gir muligheter. Mangfold, integrering og muligheter for alle er mål som gjennomsyrer alle deler av Venstres politikk. Utdanning, arbeid og bolig er det viktigste for en god integrering som må følges tett på bydelsnivå.

**Gamle Oslo Venstre vil**

* bekjempe all diskriminering basert på bakgrunn, seksuell orientering, kjønnsuttrykk, kjønnsidentitet , funksjonsevne og religion
* bekjempe skadelig sosial kontroll, og undertrykkende kulturell og religiøs praksis
* jobbe for økt foreldredeltakelse både i skolen og fritidsordninger
* øke tilbudet om sommerjobber for ungdom i bydelen, spesielt rettet mot minoritetsungdom og forenkle ansettelsesprosessene for slike jobber
* få til gode samarbeidsarenaer og dialog på tvers av bydelens minoritet- og majoritetsgrupper
* ha en mangfoldsfestival i bydelen for å vise fram all den kulturelle rikdommen som er samlet i bydelen
* jobbe for å etablere gode botrenings- og sikkerhetskurs for nyankomne

\newpage
# Kapittel 7 - Økonomi og organisering av bydelen
Det er viktig at Bydelen er organisert på en mest mulig effektivt for å spare inn unødvendige administrative kostnader. Det innebærer at man må ta i bruk digitale verktøy som forenkler og avbyråkratisere administrative prosesser. I tillegg ønsker venstre å motarbeide at bydelen oppleves som lukket og utilgjengelig for innbyggere som ønsker innsyn og reell mulighet for medvirkning i prosesser.

## Effektiv og smart bydel
Knapphet på ressurser og særlig fokus på effektivisering merkes på de årlige budsjettene. Det er svært viktig at Gamle Oslo som bydel henger med på den teknologiske utviklingen og samtidig sikrer å bli mer smart i egen ressursbruk. Dette for å sikre et best mulig tilbud til innbyggerne på en mer effektiv og tilpasset måte. Ved å få til dette vil bydelen også være mer rustet til å møte fremtiden samt være mer mobil i å flytte ressurser der de trengs mest.

**Gamle Oslo Venstre vil**

* at det flyttes mer makt til bydelen og la bydelsutvalgene også selv få tilsette sin bydelsdirektør
* ha som mål at veksten i ansatte i bydelen skal være lavere enn befolkningsveksten
* bruke digitalisering og automatisering aktivt til å redusere kommunens kostnader og øke kvaliteten på tjenestene
* ha et godt system til å håndtere overtallighet i bydelen og raskt kunne flytte på ressurser fra et område til et annet.
* at inntekter fra beboerparkeringsordningen tilfaller bydelen direkte

## En åpen og sterk bydel
Demokrati handler om at vi kan velge våre representanter til et godt folkestyret. Barn og unge, eldre og småbarnsfamilier er de største brukerne bydelens tjenester. Det er derfor svært viktig at de har en reell påvirkningsmulighet til å medvirke politikken som påvirkes deres hverdag. Da er det også viktig at prosessene og beslutningen som tas i bydelen er transparente og lett å påvirke tidlig i prosessen.

**Gamle Oslo Venstre vil**

* at 16- og 17-åringer skal ha stemmerett ved kommune- og bydelsvalgene i Oslo, og la ungdom som er største brukeren av bydelens tilbud velge sine representanter
* sørge for at flere dokumenter publiseres på nett i fulltekst, og at flere bydels dokumenter publiseres i format slik at de er enklere søkbare enn i dag også
* ha ryddige og synlige prosesser rundt store avgjørelser som påvirker innbyggerne.
